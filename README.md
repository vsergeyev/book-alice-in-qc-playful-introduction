# Аліса у світі Квантових Обчислень

*Ціль місії:* написати веселу і зрозумілу книгу для дітей про квантові комп'ютери.

*Статус місії:* FAILED SUCCESSFULLY!

# Зміст

Сучасні квантові комп'ютери відкривають нам дивовижний і неймовірно прекрасний світ. Тут живуть Кіт Шредінгера, Миша Ейнштейна, добрі герої Аліса і Боб, і чудернацькі але милі злочинці - Єва, Суперпозиція і Квантова Заплутаність. У них завжди є час випити філіжанку смачного чаю і кави (так!, одночасно і чаю і кави, <чай|кава>). А коли сумлінні кавомани із міста Лева (чи монахи-захисники-чаю з Тибету) спробують їх піймати, вони легко Д Е К О Г Е Р У Ю Т Ь. Кажичи літературною Українською мовою - зникнуть. Щезнуть. Вивітряться. Залишать по собі мокре місце.

Дві книги надихнули мене написати цей посібник - це "Аліса в Задзеркаллі" Льюїса Керрола і "PYTHON для дітей. Веселий вступ до програмування" Джейсона Бріґґса. Мало хто знає, але Льюїс Керрол не був письменником, в першу чергу він був математиком і фотографом. Його справжнє ім'я - Чарльз Лютвідж Доджсон. "Льюїс Керрол" - це літературний псевдонім, який він взяв за  порадою книговидавця. Джейсон Бріґґс цікавий тим, що програмує з 8 років. Він починав з мови програмування BASIC на такому собі Radio Shack TRS-80 (для прикладу наші телефони у 100 000 потужніші за це диво інженерної думки 70х років).

Спочатку думка линула у сторону пригод Аліси в країні ІТ (Ай-Ті). Ай-Ті популярний термін в наш час, за аналогією до популярної в 90ті гри "Хто не хоче стати мільйонером?". Користуючись нагодою передаю привіт всім моїм друзям, котрі питали як би то прилаштувати дитину в Ай-Ті. Друзі, не піддавайте дітей тортурам! Сучасний плин технологій приносить кардинальні зміни кожні 2 роки. Це сильно відрізняється від попередніх поколінь - навчився однієї професії і працюєш собі весь вік на одній роботі.

Вдихаємо. Видихаємо. Думки перемикаються у щоденне русло - "як там квантові потоки обробки даних?", "що нового у світі квантових обчислень?". Це частина мого світу і мені надзвичайно подобаються квантові обчислення. І щодня публікації і новини від дослідницьких центрів розширюють горизонт перспектив. Тож рухаємося далі, до нових фронтирів, туди де ще не ступала нога людини! Цей заклик із світу наукової фантастики налаштовує мозок на позитив.

Виставляємо цю глобальну змінну у значення *Істина*:

**% export POSITIVE="True"**

Перевіряємо:

**% echo $POSITIVE**

**True**


## Квантова інформація і обчислення

Коли берешся за будь-що вперше, завжди найкраще починати з основ. Квантові обчислення є частиною науки "Інформатика".


Все що відбувається в телефонах, планшетах, комп'ютерах і квантових комп'ютерах - це перетворення інформації. Наука "Інформатика" вивчає інформацію, перетворення інформації в процесі обчислень.

Час пограти у гру. Яку гру будемо грати?

**% export GAME="QUANTUM BREAK"**

Ось робот зібрав кристали у грі - ми маємо повідомлення що нам нарахували 10 золота. А ось на базу нападають 2 носії інопланетян, у них по 300 хітпойнтів (Carrier Has Arrived!). Дуже швидко ми дізнаємося відповідь на задачу, чи наші 4 ракетні вежи із 250 хітпойнтами і силою удару 10 вистоять проти них. Насправді це таж сама задача, де у Васі є 12 яблук і потрібно розділити їх між 2 учнями (ой як не хочеться знову робити домашню роботу). Засумували школярі. Проте! Коли ми напочатку говорили про золото та інопланетян було таки цікавіше. Миша Ейнштейна пропонує: Можливо тоді варто сприймати і домашні завдання в школі як гру?

Розумний доктор Пес зауважує - у телефоні всередині немає схованих космічних кораблів, кристалів чи золота (насправді таки є золото - в мікросхемах!). Там є заряджена батарея з рідкою їдучою хімічною сполукою - лугом. Батарея живить мікросхеми і примушує екран випромінювати світло. Наші очі (точніше палички і колбочки) сприймають це світло і ми входимо у гру - будуємо міста, стріляємо по ворогам, малюємо нові скіни для криперів і оцелотів.

Квантова інформація - це теж частина інформатики. Квантові алгоритми здатні симулювати складні системи ще швидше, ніж класичні програми. Глобальний захист Всесвітньої мережі і банківської системи базується на розкладанні величезних чисел на множники - і квантовий алгоритм Шора здатний знайти ці числа дуже швидко.

Квантові комп'ютери отримують інформацію, проводять обчислення і дають змогу подивитися результат. Вчені уже зараз (звичайно з перервою на <чай|кава>) вирішують усілякі корисні задачі - розробку нових ліків (і від COVID19 теж), моделювання оптимальної структури автомобільної фабрики (чули про BMW?), оптимізацію банківської справи (інвестиції). Ось тільки шкода ще ніхто не написав для квантового комп'ютера МАЙНКРАФТ чи гоночки. Можливо це будеш ти?

## П'ять хвилин на <чай|кава>

Якщо ви дочитали до цього абзацу і:

* |00> нічого не зрозуміло!
* |01> скучно!
* |10> повна дурня!
* |11> Кіт, Пес і компанія - це герої зовсім іншої книги!

**% mail -s "Buddy, your book is s**cks" vova.sergeyev@gmail.com <<< "Привіт, ти налажав і ось чому: а)... б)... в)..." **


## <Герої|Квантові хакери>

У кожній історії є герої. В нашій книжці це кіт Кіт Шредінгера і пес Пес, просто Пес.

![Кіт і Пес](https://raw.githubusercontent.com/vsergeyev/book-alice-in-it-playful-introduction/main/images/cat_and_dog_picnic.gif )

Кіт на ім'я Кіт Шредінгера просто радіє життю. Кіт стрімить відео, грає ігри і замовляє котячий корм із сайту "Мій_Котячий_корм_мняв_мняв.ua".

Пес на ім'я Пес дуже вчений пес. Пес має академічний ступінь і цілком можливо, що його предки космічні пси підкорювали Сонячну систему (але це т-с-с-с-с!).


## Ти можеш стати героєм цієї книжки

Насправді! 

Ця книжка лише виклад знань автора і вона доступна для розширення і змін всіма бажаючими. Чудові інструменти під назвою GIT / GITHUB надають змогу тобі створити свою книжку, додати свою інформацію і отримати задоволення. Розпочати писати власну книжку дуже просто:

    git clone https://github.com/vsergeyev/book-alice-in-it-playful-introduction.git

Абракадабра? Можливо, але не треба впадати у відчай. Кіт і Пес роблять це щодня, навіть пальці пам'ятають послідовність букв.

Вчитися це цікаво, захопливо, іноді складно і навіть дивно. Саме так, дивно. Дивні нові технології і пристрої, здається вони читають думки і знають чого ми хочемо. Для папуаса у Новій Гвінеї твої дії із мобільним  телефоном, - музика, фотографування, відео чат, - виглядало б як шаманство і магія 80 рівня.


## Інформація <0|1>

Якщо читач, як і автор (сугубо випадково), відноситься до покоління 0x28+, то (знову ж таки цілком випадково) можливо зустрічав "Енциклопедію професора Фортрана" (А. Зарецький, А. Труханов, М. Зарецька). Там були друзі - кіт Ікс, горобець Горобець і гусениця Гусениця. Вони вчилися працювати і грати на комп'ютері. Одного разу вони так переграли в комп'ютерні ігри що опинилися в  лікарні. Зрозуміла річ - втома. Втомлюються очі, шия, спина і голова перестає "варити". Але мало хто знає що основна причина - перевантаження інформацією.

Твій мозок 90% інформації сприймає візуально, через очі. Картинки, відео сприймаються в 60 000 разів швидше за текст. Очі-мозок це швидкісна багатополосна магістраль - тут задіяно 40% всіх нервових зв'язків. Це дуже круто, отож і вчитися можна надзвичайно швидко просто дивлячись!

Однак наш мозок має певну швидкість обробки інформації (невже як і комп'ютер?). А півкулі головного мозку мають певний буфер (невже як пам'ять в телефоні?). Область мозку яка називається "префронтальний кортекс" забезпечує оперативну пам'ять. Вона також відіграє головну роль разом із півкулями в процесі творчості. 

Річ у тому, що коли ми постійно споживаємо великі потоки інформації - пам'ять перевантажується. Це також відомо як "синдром нервового виснаження". Коли ти ніби і не втомлений, і руки ще вправно клацають по клавіатурі, і вороги падають. Але сам процес гри вже не приносить такого задоволення як це було на початку. рівні проходяться "в лоб", "соображалка" вже  не  працює. Ми діємо ніби як на автоматі.

Це перевантаження. Півкулям мозку потрібно розібрати інформацію, яка поступає. Так би мовити - розкласти все по поличкам. 

Ми ніби запалюємо на вечірці, запалюємо, запалюємо, тусимо з друзями в себе вдома. А на ранок у нас розгром в кімнаті, кіт чомусь сидить у холодильнику, а у Facebook трашно заходити (хочі цікаво,  щож там постили минулої ночі). Так само із інформацією  в  мозку.

![Кіт і Пес запалюють на диско](https://raw.githubusercontent.com/vsergeyev/book-alice-in-it-playful-introduction/main/images/cat_and_dog_disco.gif )

### Байти

Вчені мають думку,  що наш мозок  може містити 1 000 000 000 000 000 одиниць інформації (1 міліон гігабайт або інший термін - 1 петабайт). 

Байт інформації - це буква, цифра, координата точки, колір. Дуже давно програмісти домовилися, що будуть вимірювати інформацію в комп'ютерах у "байтах". Наприклад, у твоєму телефоні може бути встановлена мікросхема для роботи з 64 000 000 000 (64 гігабайти). Картинки, відеокліпи, сторінки тексту, лайки, кількість переглядів кліпу про катання кота Кота між злих собак - все це телефон чи комп'ютер вміє перетворити на послідовність 0 і 1. Усередині нього фотографія з твоїм селфі виглядає як 0101000110110101001111010001001000010001111001010... (зверніть увагу що на фотографію накладено фільтр X-Pro II, це жарт). У  фільмі "Матриця" браві хлопці повстанці вміли дивитися крізь цей код і бачити гарних дівчат, вулиці, автомобілі.


### Носії інформації

Листок паперу, книжка, диск, флешка, картка пам'яті, ложка, бургер і піца із шкільної їдальні - всі вони переносять інформацію. Так само квіти, тварини, бактерії і віруси (о, ці товариші ще й ефективно кодують інформацію в РНК). Інформація може міститися в словах, звуках, кольорі, запахові, розмірах чи тактильних властивостях (себто, як воно на дотик - м'яке, колюче, і як каже шкільна мудрість - на смак і  колір всі фломастери різні).

Інформацію хіба що не переносять чорні дірки. Вони п росто настільки сильно засмоктують все, що навіть світло не  може вирватися і показати нам що ж там робиться. Хоча є широко відома думка у вузьких колах вчених-астофізиків, що чорні дірки "випаровуються" і таким чином інформація таки передається зовнішньому спостерігачеві. І ще є цікава думка, що в середині нашої галактики "Чумацький шлях" є масивна чорна дірка, навколо якої ми разом із Сонцем та іншими зірками  обертаємося.


## Перетворення інформації

Кіт і Пес знімають відео на відеокамеру. Все виглядає круто, морозиво, пекмен і арканоїд (працьовиті китайці у вільну пам'ять відеокамери додали ігри).

![Кіт і Пес перетворюють інформацію](https://raw.githubusercontent.com/vsergeyev/book-alice-in-it-playful-introduction/main/images/cat_and_dog_youtube.gif )

Тож при чому тут перетворення інформації?


### Сонячні промені -> електричні сигнали

Коли пес Пес жмакає кнопку "Запис" на відеокамері і наводить об'єктив на кота на ім'я Кіт... Стоп стоп стоп.

Давайте по-порядку: світить тепле Сонечко, його проміння падає на кота, відбивається у об'єктив відеокамери, потрапляє на світлочутливий фотоелемент (матрицю), створює в кожній точці фото матриці електричний сигнал залежно від кольору, мікропроцесор відеокамери 30 разів за секунду робить "зліпок" фото матриці


## Комп'ютери (чи телефони?) як універсальні пристрої опрацювання даних

[TODO]


## Алгоритми для чайників (і для кавоварок)

Тато кота Кота завжди радий, коли вранці на столі його чекає горнятко кави.

Як Котові зробити тата щасливим? Прості кроки - він встає на 10 хвилин раніше; йде на кухню; заварює каву; додає молоко (багато молока, мняв!), цукор, сіль, перець за смаком; PROFIT!

Це алгоритм. (Можливо сіль і перець все-таки лишні в цьому алгоритмі)

А ось як кіт Кіт реалізує алгоритм щастя: знаходить телевізор у інтернет магазині; клікає мишею кнопку "Купити"; отримує посилку; розпаковує телевізор; насолоджується із друзями телепередачами.

![Кіт і Пес замовляють телевізор](https://raw.githubusercontent.com/vsergeyev/book-alice-in-it-playful-introduction/main/images/cat_and_dog_mail.gif )

Насправді все що можна описати на кшталт "1 потім 2 потім 3 потім 4 ..." в інформатиці називається алгоритм.

Пес може із академічною серйозністю поправити мене - "Алгоритм - набір інструкцій, які описують порядок дій виконавця, щоб досягти результату розв'язання задачі за скінченну кількість дій; система правил виконання дискретного процесу, яка досягає поставленої мети за скінченний час. Для візуалізації алгоритмів часто використовують блок-схеми". Ось так!

А тепер несерйозне але веселе пояснення, яке намуркав кіт Кіт: жив був математик Аль Хорезмі, він був дуже розумний але страждав від того що на YouTube 3000 років тому ще не працювало завантаження відеокліпів. Аль Хорезмі вирішив виправити ситуацію і написав листа - "1. Шановні відеоблогери і стрімери XXI століття. 2. Коли будете вчити інформатику не забудьте про мене. З повагою, перський блогер Аль Хорезмі". Поки лист перекладали з давньоперської, то довго мізкували що ж там написано. І нічого не второпавши, в академії анук вирішили - 1-2-3 зрозуміло, решта слів - щось не дуже.

Так і записали - 1-2-3 = Альхоритм. Потім автовиправлення у текстовому редакторі виправило на "алгоритм".



## Програмування (або писати програми може кожен)

Навіть кіт Кіт і пес Пес.

Пес з цього приводу має власну думку - писати програми не складніше, ніж гарної теплої літньої ночі, під дзижчання джмелів і запах мальв, пристрасно і до  нестями вити на місяць. Головне основи, каже пес Пес, далі воно полине неначе пісня. 


## Дивний світ квантової механіки

Історія квантової механіки почалася в 1930-х роках, коли вчені впритул наблизилися до вивчення елементарних часток. Атоми, найменші частинки речовини. Здавалося, що вони неподільні, самодостатні і підпорядковуються відомим законам механіки і здоровому глузду. Ньютонові закони руху більше 200 років описували фізичні явища, рух тіл і планет.

Жартівливо можна виразити закони класичної механіки якось так:

* Перший Закон Ньютона: Можна безкінечно довго сидіти і дивитися в стелю, доки вчитель не покличе до дошки.
* Другий Закон Ньютона: Якщо штовхнути друга на перерві, то він отримаю енергію для польоту по коридору.
* Третій Закон Ньютона: Якщо у класі є два Альфа-барани і вони зіткнуться лобами, то передадуть одне одному синці і розлетяться в протилежні сторони.

Однак дослідження учених все більше перевертали все з ніг на голову - виявилося що найменші частинки речовини, атоми, можна розділити на ще менші частинки. І вони не завжди діють в рамках здорового глузду! Експерименти показували результати, подібні до гри в кубики. Альберт Енштейн з цього приводу навіть написав - "Бог не грає в кості із Всесвітом!". 


## Квантові обчислювальні машини

### IBM Quantum

### D-Wave




## Квантове програмування з QISKit




## Квантова телепортація




## Квантові ігри

### Квантовий морський бій

### Квантові шахи

### ...


## Посилання

* Аліса в Задзеркаллі
* Енциклопедія професора Фортрана
* PYTHON для дітей. Веселий вступ до програмування
* 
